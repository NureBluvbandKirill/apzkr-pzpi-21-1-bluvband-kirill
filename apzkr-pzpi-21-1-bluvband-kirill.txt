1 БІЗНЕС-ВИМОГИ
1.1 Передумови

В сучасному світі, де динамічний розвиток світової торгівлі та стрімкий технологічний прогрес призводять до зростання обсягів перевезень, питання безпеки та надійності логістичних ланцюжків набуває особливої актуальності. Традиційні методи моніторингу та відстеження вантажів не завжди відповідають сучасним вимогам, особливо у випадках, коли необхідний контроль за мікрокліматом під час транспортування, наприклад, за температурою.
Враховуючи ці виклики, виникає потреба у розробці інноваційних рішень, які б не лише вдосконалили систему відстеження вантажів, але й забезпечили глибокий контроль за умовами їх перевезення. Продукт "ThermoTsev" створений саме з цією метою - він використовує передові технології Інтернету речей (IoT) для надання компаніям потужного та надійного інструменту моніторингу та управління процесом перевезення вантажів.
"ThermoTsev" - це не просто програмне забезпечення, а комплексна система, яка відповідає актуальним потребам сучасного бізнесу та встановлює нові стандарти безпеки та ефективності у сфері логістики. Завдяки цій інновації, компанії можуть гарантувати збереження та своєчасну доставку вантажів, а також чітко контролювати умови їх транспортування. "ThermoTsev" стає невід'ємною частиною стратегії багатьох компаній, забезпечуючи їм конкурентні переваги на ринку.

1.2 Бізнес-можливості
Аналоги:
–   CargoTrack – ця компанія пропонує комплексні системи відстеження вантажів, що ґрунтуються на GPS-моніторингу. Їхні рішення надають користувачам можливість відстежувати рух вантажів у режимі реального часу, отримувати сповіщення про місцезнаходження та зміни маршруту. Проте, система CargoTrack не володіє функціями моніторингу мікроклімату під час транспортування, таких як контроль температури.
–   SensorLink – цей продукт орієнтований на віддалений контроль стану вантажу та умов його зберігання. Він включає в себе датчики для відстеження температури, вологості та інших параметрів у режимі реального часу. Однак, система SensorLink може бути занадто дорогою для невеликих перевізників та не завжди сумісна з іншими логістичними платформами.
– SecureRap – ця компанія спеціалізується на програмному забезпеченні для оптимізації маршрутів перевезень, що забезпечує точний моніторинг руху вантажів. Їхні рішення пропонують інструменти для аналізу оптимальних маршрутів, прогнозування часу доставки та генерування звітів. Проте, система SecureRap може бути складною у впровадженні та потребувати додаткового обладнання.
Продукт «ThermoTsev» позиціонується на ринку логістики та вантажоперевезень. Основна стратегія монетизації полягає у співпраці з транспортними компаніями, логістичними операторами та виробничими підприємствами, надаючи їм зручний та універсальний інструмент для відстеження та контролю за умовами транспортування вантажів.


1.3 Бізнес-цілі та критерії успіху

БЦ-1: Забезпечити передові рівні безпеки та ефективності перевезень вантажів.
БЦ-1.1: Розробити інтуїтивно зрозумілий інтерфейс та функціональність, що відповідають потребам перевізників та клієнтів. Запропонувати веб- та мобільні інтерфейси для зручного моніторингу та управління перевезеннями
БЦ-1.2: Створити інтерфейс для збору та відстеження даних з GPS-пристроїв та датчиків безпеки в режимі реального часу.

КУ-1: Досягнення 85% рівня задоволеності користувачів.
КУ-1.1: Проводити опитування користувачів кожні півроку для оцінки задоволеності та збору відгуків.

БЦ-2: Розширити користувацьку базу за допомогою партнерських відносин з перевізниками та логістичними компаніями.
БЦ-2.1: Запровадити маркетингові кампанії для просування ThermoTsev серед потенційних користувачів.

КУ-2: Надійність та точність системи:
КУ-2.1: Гарантувати точність відстеження перевезень на рівні 90% або вище.
КУ-2.2: Забезпечити безперебійну роботу системи сповіщень у разі аварійних ситуацій.

БЦ-3: Підвищити оперативність та ефективність служб безпеки та логістики.
БЦ-3.1: Автоматизувати систему сповіщень про надзвичайні ситуації на маршрутах.
БЦ-3.2: Надавати детальну аналітику даних про перевезення для оптимізації маршрутів та зниження ризиків.

КУ-3: Підвищення ефективності служб:
КУ-3.1: Зменшити час реагування на надзвичайні ситуації на 27%.
КУ-3.2: Забезпечити інтеграцію ThermoTsev у не менше ніж 70% логістичних компаній регіону.

1.4 Потреби клієнтів або ринку

Аналіз ринкових потреб виявив ключові виклики та проблеми, з якими стикаються компанії у сфері безпечних перевезень вантажів. Основні потреби клієнтів та ринку можна сформулювати таким чином:
П-1: Оперативні сповіщення про стан вантажу.
П-2: Адаптивна інтеграція з GPS-системами та іншими платформами для надійного управління перевезеннями в різних умовах.
П-3: Ефективне відстеження вантажів у реальному часі.
П-4: Технології забезпечення конфіденційності даних.
П-5: Засоби для глибокого аналізу даних про перевезення.
П-6: Інтуїтивно зрозумілий та зручний інтерфейс.

1.5 Бізнес-ризики

Технічні ризики:
	Можливі технічні збої або відмови під час розробки системи, що може призвести до порушення якості та надійності процесу перевезення вантажівд час розробки можуть виникнути технічні збої або відмови, що призведуть до порушення якості перевезень вантажів.
	Складність масштабування та інтеграції системи з існуючими логістичними платформами та інфраструктурою.
Ризики, пов'язані з ринком:
	Недостатнє прийняття та зацікавленість цільового ринку в інноваційних рішеннях для безпечного перевезення вантажів.
	Необхідність постійного маркетингу та просування системи для підтримки її конкурентоспроможності.
	Зміна ринкових умов та поява нових конкурентів з подібними або більш досконалими продуктами
Фінансові ризики:
	Обмеженість фінансування для реалізації всіх етапів проекту, включаючи дослідження, розробку, тестування, маркетинг та впровадження.
	Необхідність постійних інвестицій в оновлення та вдосконалення системи для підтримки її конкурентоспроможності.
Ризики, пов'язані з термінами:
	Непередбачені затримки в реалізації проекту, що може призвести до втрати ринкових позицій та конкурентної переваги.
	Зміна пріоритетів або стратегії компанії, що може призвести до перерозподілу ресурсів або зупинки проекту
 
2 КОНЦЕПЦІЯ РІШЕННЯ
	2.1. Окреслення концепції

	Проект "ThermTsev" пропонує інноваційне рішення для безпеки вантажних перевезень, що виходить за рамки простого відстеження маршруту. Система поєднує в собі функції моніторингу фізичного місцезнаходження вантажів з контролем умов їх транспортування. Це робить "ThermoTsev" особливо цінним інструментом для компаній, які оперують на сучасному ринку, де зростають вимоги до якості та своєчасності доставки, а також збільшується частка міжнародних вантажних перевезень..
Мета проекту – надати користувачам всебічний контроль над процесом перевезення вантажів, від моменту завантаження до вивантаження. Завдяки "ThermoTsev" можна не лише відстежувати місцезнаходження вантажів у режимі реального часу, але й гарантувати, що умови їх транспортування відповідають встановленим стандартам. Це особливо важливо для перевезення харчових продуктів, медикаментів, та інших товарів, які потребують особливих умов транспортування.
"ThermoTsev" стає мостом між перевізниками та їхніми клієнтами, надаючи їм надійні інструменти для забезпечення найвищого рівня безпеки та якості послуг у сфері вантажних.
Таким чином, "ThermoTsev" не просто інноваційна система відстеження, а й платформа для налагодження партнерських відносин та взаємовигідної співпраці між усіма учасниками логістичного ланцюжка

2.2 Головна функціональність
MF-1: Реєстрація та авторизація користувачів в системі за допомогою мобільного додатку або веб-інтерфейсу.
MF-2: Відстеження вантажів у реальному часі за допомогою GPS-сенсорів, що дозволяє користувачам бачити маршрут перевезення та його актуальний статус.
MF-3: Контроль умов транспортування за допомогою системи, яка збирає дані про умови перевезення, такі як температура, що дає можливість гарантувати, що вантажі транспортуються в оптимальних умовах.
MF-4: Автоматичні сповіщення надсилаються користувачам у випадку будь-яких відхилень від встановлених параметрів перевезення, що дозволяє негайно реагувати на нештатні ситуації та вживати необхідних заходів для збереження вантажів.
MF-5: Замовлення транспортування можливе безпосередньо через мобільний додаток, що економить час та спрощує процес організації перевезень.
MF-6: Управління користувачами та перевезеннями використовуючи веб-сайт системи, що надає доступ до розширених функцій управління користувачами та перевезеннями, клієнтам та адміністраторам системи.
MF-7: Сторінка аналітики, яка відображає статистику перевезень, за домогою якої користувачі можуть отримувати детальні звіти про маршрути, умови транспортування, час доставки та інші важливі показники.
MF-8: Технічна підтримка в розв'язанні проблем та консультація щодо використання системи.

2.3 Припущення та залежності

Припущення:
	Припускається, що пристрої мають необхідний cтабільний доступ до Інтернету для передачі даних з IoT-пристроїв на сервери системи.
	Припускається, що всі транспортні засоби, які беруть участь у системі, мають бути оснащені необхідними IoT-пристроями для збору даних про місцезнаходження, умови транспортування та інші важливі параметри.
	Припускається, що сервери та система мають достатню продуктивність для обробки великих обсягів даних в режимі реального часу.
	Припускається, що всі користувачі системи мають сумісні мобільні пристрої для використання мобільного додатку “ThermoTsev”.
Залежності:
	Залежність від безперебійного електроживлення IoT-пристроїв на транспортних засобах.
	Залежність від безперебійної роботи та надійності IoT-пристроїв, встановлених на транспортних засобах.
	Залежність від постійного з’єднання з MQTT брокером для забезпечення зв'язку між IoT-пристроями та сервером.
	Залежність від наявності стабільного доступу до Інтернету та мобільних мереж для передачі даних з IoT-пристроїв на сервери.
 
3 РАМКИ ТА ОБМЕЖЕННЯ ПРОЄКТУ
	3.1 Рамки первинного випуску

Користувачі веб-застосунку «ThermoTsev» матимуть можливість:
	Реєстрація та авторизація: Забезпечує захищений доступ до системи за допомогою унікальних логінів та паролів.
	Відстеження перевезень у режимі реального часу: Користувачі можуть бачити актуальний статус та місцезнаходження своїх вантажів на карті.
	Автоматичні сповіщення: Система надсилає автоматичні повідомлення про зміни статусу перевезення, затримки або надзвичайні ситуації.
	Детальні звіти про перевезення: Користувачі можуть генерувати детальні звіти про кожне перевезення, включаючи маршрут, час доставки, умови транспортування та інші важливі параметри.
	Налаштування параметрів безпеки: Адміністратори можуть налаштовувати рівень безпеки для різних типів вантажів та перевезень.
Функціональні можливості IoT-підключення:
	Збір даних: IoT-датчики, встановлені на транспортних засобах, збирають дані про рух, стан вантажу, температуру та інші важливі параметри.
	Передача даних: Зібрані дані передаються на сервери системи "ThermoTsev" для подальшої обробки та аналізу.
Функціональні можливості мобільного застосунку «ThermoTsev»:
	Реєстрація та авторизація: Швидкий доступ до системи з мобільного пристрою.
	Відстеження перевезень у реальному часі: Користувачі можуть відстежувати статус та місцезнаходження своїх вантажів на карті прямо зі свого смартфона.
	Автоматичні сповіщення: Сповіщення про зміни статусу перевезення або надзвичайні ситуації будуть надходити прямо на мобільний пристрій.

3.2 Рамки наступних випусків

Користувачі веб-застосунку «ThermoTsev» зможуть:
	Доступ до історичних даних: Користувачі зможуть відстежувати, аналізувати та візуалізувати дані про минулі перевезення. Це дозволить їм отримати цінні знання про маршрути, умови транспортування, час доставки та інші важливі параметри.
	Управління датчиками: Адміністратори матимуть доступ до налаштування та керування датчиками, встановленими на транспортних засобах. Це дасть їм можливість оптимізувати збір даних та отримувати точну інформацію про стан вантажів, рух та інші фактори.
	Підтримка користувачів: Адміністратори зможуть відповідати на запити та вирішувати проблеми користувачів через спеціалізовану службу технічної підтримки. Це забезпечить високий рівень обслуговування та допоможе користувачам максимально використовувати можливості системи.
Користувачі мобільного застосунку «ThermoTsev» зможуть:
	Перегляд історичних даних: Користувачі зможуть переглядати історію своїх перевезень та отримувати доступ до звітів. Це дозволить їм відстежувати тенденції, виявляти проблемні ділянки та приймати обґрунтовані рішення щодо оптимізації логістики.
	Звернення до служби підтримки: Користувачі зможуть легко зв'язатися зі службою технічної підтримки прямо з мобільного застосунку. Це дозволить їм швидко отримувати допомогу у разі виникнення проблем або запитань.
Система "ThermoTsev" надає користувачам комплексну технічну підтримку, включаючи допомогу у вирішенні проблем, консультації з використання системи та доступ до спеціалізованого відділу підтримки.

	3.3 Обмеження та винятки

–	Залежність від зв'язку з датчиками: Для отримання актуальних даних про стан вантажів та транспортних засобів система "ThermoTsev" потребує безперебійного зв'язку з датчиками, встановленими на транспортних засобах. У разі втрати зв'язку інформація може бути затримана або тимчасово недоступна.
–	Неповні дані від датчиків: У деяких випадках датчики можуть не надавати повний обсяг інформації через технічні несправності або обмеження датчика.
–	Залежність від Інтернету: Для дистанційного керування та взаємодії з системою "ThermoTsev" користувачам потрібне стабільне підключення до Інтернету.

 
4 БІЗНЕС-КОНТЕКСТ
4.1 Профілі зацікавлених сторін
Таблиця 1 – Профілі зацікавлених сторін проекту

Зацікавлена сторона	Головна
цінність	
Ставлення	
Головний інтерес	
Обмеження
Власники вантажу	Швидке відстеження місця розташування вантажу	Позитивне	Покращення безпеки вантажу	Наявність доступу до системи моніторингу
Менеджери логістики	Оптимізація маршрутів	Нейтральне	Ефективне управління транспортними засобами	Доступність зв’язку з водієм
Клієнти	Відсутність потреби в паперовій документації	Позитивне	Зручність використання сервісу	Можливість замовлення через додаток
Оператори складу	Попередження аварійних ситуацій	Позитивне	Контроль умов перевезення	Аналіз даних з IoT пристроїв

4.2	 Пріоритети проекту

Таблиця 2 – Пріоритети проекту
Показник	Виконання (етапи)	Обмеження
(граничні значення)	Ступінь свободи
(допустимий діапазон)

Розклад/план робіт		Продукт має бути випущеним приблизно до 05.06.2024	Можливе відхилення від графіку на 1.5-3 місяці
Функціональність			100% функціоналу має працювати на релізі 1.0
Ціна		~137 500 гривень	Допустиме відхилення на 20%
Персонал		Максимальний розмір команди це 1 розробник	
Якість			99.99% всіх наявних данних з датчиків повинні бути вірними 

4.3 Робоче середовище
Цей продукт буде доступний через браузер або мобільний телефон, ґрунтуючись на масштабованій, ефективній архітектурі, що здатна інтегрувати дані з різних джерел у режимі реального часу.
Технології, використані в розробці:
–	Інтерфейс: React.JS, TypeScript, UI Library
–	Back-end: .NET 8, ASP .NET Core Web API
–	Мобільний додаток: React Native
–	База даних: Amazon Relational Database Service (RDS)
–	IoT: Arduino IDE, Брокер IoT Core MQTT, модулі температури, GPS.
–	Зовнішні API: Google Maps API

